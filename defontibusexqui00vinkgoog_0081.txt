69

Liv. II, 12, 7, Zon. VII, 12. p. 335. D pro purpurato »scri-
bam cum rege sedentem pari fere ornatu” memorant, apud
Dion. Hal. V, 28 15, qui a Mucio interfectus est, γραμματεὺς
ἐσθῆτα πορφυρᾶν ἐνδεδυκώς dicitur. Nescio quomodo Pseudo-Victor
imperatoriam aetatem redolet , cum scribam purpurea veste orna-
tum purpuratum appellet. Fortasse Flori et Pseudo-Victoris
communis auctor ipse primus eo nomine scribam designavit.

Cum apud ceteros scriptores aliae sint causae cur Mucius
manum igni iniecerit , miro modo consentiunt Pseudo-Victor,
val. Max. ΙΙΙ, 3, 1, Seneca Ep. 24, 5. de Prov. 3, qui tradi-
derunt Mucium dextram foculo iniecisse »hoc supplicii a rea
exigentem, quod in caede peccasset.’' Denique unus Pseudo-Vic-
tor Mucio statuam honoris gratia constitutam esse narrat. Cete-
rum cum Livio congruit Pseudo-Victor.

Caput XIII. De Cloeliae facinore multum inter se discrepant
scriptores. Plut. Publ. 19. narrat nonnullos tradidisse non omnes
virgines flumen tranavisse sed μίαν αὐτῶν, ὄνομα Κλοιλίαν, ἵππῳ
διεξελάσαι τὸν πόρον ἐγκελευομένην Ι’ταῖς ἄλλαιζνεούσαις καὶ πα-

ραθαρρύνουσαν. Liv. I, 13, 6, Dion. Hal. V, 33, Serv. ad Aen.
VIII, 646, Dio Cass. XLV, 31 eam flumen tranantem, Pseudo-
Victor, Val. Max. III, 2, 2, Flor. Ι, 4, 7 eam equitantem
fecerunt. De tempore , quo Cloelia facinus perpetravit , Livius
non egit. Cum uno Valerio Maximo Pseudo-Victor eam noctu
flumen tranasse refert; apud Dion. Hal. et Plut. virgines effu-
gerunt, cum in flumine lavarentur. Hactenus narratio Flori et
Valerii Maximi, qui manifesto eundem fontem quo Pseudo-
Victor usurpasse videntur.

De virginibus ad Porsennam remissis Livius tradit Porsennam
oratores Romam misisse ad Cloeliam deposcendam eamque a
Romanis deditam esse. Eadem Servius et Pseudo-Victor narrant.
Apud Plutarchum Valerius Publicola virgines , simulac ad
eum venerunt, ad Porsennam remitti iussit. Apud Dionysium
Valerius», qui eo tempore belli componendi causa in Porsennae
castris erat ‚ pollicetur se Romam rediturum et obsides remis-
surum esse. Et Livius 1) et Servius et Pseudo· Victor de donc,

1) Nullis argumentis fretus Weissenborn ad Liv. II, 13, 9 contendit apud
Livium vir es tantum obsides ad Porsennam missas esse. Neque 13p 4
neque 13, Livius hoc indicavit Contra Servius de virginibus tantum egit.

 

