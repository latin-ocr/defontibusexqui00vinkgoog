72

Or. de Mag. p. 23. ed. Bip.), unus Plutarchus honoris causa
tradit (Publ. 23. Quaest. Rom. 79). Utrum Pseudo-Victor hic
cum Plutarcho an cum aliis scriptoribus congruat diiudicari non
potest , quippe qui haec tantum rettulerit} »cum diem obiisset ‚
publice sepultus et annuo matronarum luctu honoratus est''. 1)

Caput XVI. In proelio Regillensi enarrando Pseudo-Victor a
Livio discrepat et cum uno Floro congruit. Apud Livium II ‚
19, 9 et Dion. Hal. VI, 11 magister equitum Τ. Aebutius
proelii initio vulnere accepto pugna excessit3 contra apud
Florum I, 5 et Pseudo-Victorem ipse magister equitum, cum diu
vario Marte pugnatum esset, perfecit ut victoria reportaretur.
Apud omnes scriptores victoria equitum opera parta est ; apud
Livium equites iussu dictatoris descendunt ex equis et pedibus
rem gerunt; apud Dion. Hal. VI, 12 dictator Postumius
magno impetu cum equitibus in hostium aciem incurrit eosque
fudit, ipse πρῶτος εἰσελαύνει ἀφειμένων τῶν χαλινῶνς apud Florum
et Pseudo-Victorem >ma gister equitum equis frenos detrahi
iussit ‚ ut irrevocabili impetu ferrentur.” His scriptoribus inter
se comparatis puto ‚ea ‚ quae Dionysius ‚ Florus ‚ Pseudo-Victor
tradiderunt e communi fonte fluxisse. Veri simile est Pseudo-
Victoris auctorem (e quo Florus hoc loco pendere videtur),
oblitum proelii initio magistrum equitum vulneratum esse,
rettulisse a magistro equitum non a dictatore hostes profligatos
esse ‚ quod non a peditibus sed ab equitibus depugnatum sit.
Et quod similiter a Cosso ‚ magistro equitum , sub dictatore Ma-
merco Aemilio res gesta est (Of. Frontin. Strat. 11, 8, 10) Florus aut

fortasse eius auctor - nam apud Pseudo-Victorem magistri equitum ὴ

nomen desideratur — ambobus proeliis inter se confusis ad lacum

 

1) Fortasse recte iudicavit· Rosenhauerus, qui de hoc loco ita disputat
(l.l. p. 46): „Noster nihil de paupertate, quam praetermissurum eum non fuisse,
si in fonte hanc publicae sepulturae causam invenisset ‚ eo magis veri simile
est, quod Menenium Agrippam (18 , 7) propter paupertatem publice sepultum
esse diserte scribit. consentit cum eo solus Plutarchus, Antiatis expilator,

qui neque causae paupertatis mentionem tacit (Plut. Publ. 23) et vel divitem
eum fuisse tradit (Plut. Oomp. Sol. et Publ. 1). Cf. Schwegl. Hist. Rom.

Π. p. 60. adn. 5.’' Admonendum est in reliquo capite esse, quae a Plutarchi ’

narratione discrepent.

