67

Collatiam venisse. Deinde apud Livium tantum tradi Sextum
>benigne a Lucretia exceptum esse ,” Pseudo-Victorem autem et
Ovidium (788) narrare »iure propinquitatis” Collatini domum
Sexto Tarquinio patuisse. Denique admonendum est unum Pseudo-
Victorem Collatinum Tarquinii Superbi sorore genitum rettu-
lisse , cum Livius 1, 57 eum Egerii , qui fratris Tarquinii Prisci
filius erat ‚ filium fuisse tradiderit.

Caput X. Fere tota vita cum iis, „quae Livius de Iunio
Bruto tradidit ‚ congruit. Livius de causis, cur Bruti frater
occisus sit, non egit3 narrat tantum ›Brutum, cum fratrem
inter primores civitatis interfectum esse audivisset ‚ neque in
animo suo quicquam regi timendum neque in fortuna concupi-
scendum relinquere statuisse” (I, 56 ‚ 7). Ex his verbis satis
apparet apud Livii auctorem Bruti fratrem propter easdem cau-
sas , divitias et prudentiam ‚ quas Pseudo-Victor tradiderit ‚ a
Tarquinio Superbo occisum esse. Unus Pseudo-Victor baculum
cui aurum infusum fuit, quod Brutus Apollini donum tulit ‚
sambuceum fuisse tradit ‚ apud Livium corneum est 1). Quae
discrepantia a Rosenhauero 1. l. p. 38 tanti aestimatur, ut pror·
sus neget Livii fontem in iis , quae Pseudo-Victor de iuvenum
Delphos itinere rettulerit. adhibitum esse. De Bruti post mor-
tem honoribus Livius 11, 7, 4 narrat Valerium >collegae funus
quanto tum potuerit apparatu fecisse , matronas annum Brutum
luxisse’'; de Valerii oratione funebri non egit, de qua praeter

Pseudo-Victorem Dion. Hal. V, 17 et Plut. Publ. 9 mentio-
nem fecerunt.

Caput XI. Cum Coclitis facinus ab omnibus scriptoribus eodem
fere modo narretur ‚ paucae tamen res eaeque parvi momenti
sunt, ubi scriptores in hac narratione inter se discrepant. Quae
res tamen apud Pseudo-Victorem plane desiderantur ‚ quo fit,
ut difficillimum sit diiudicatu quem auctorem secutus sit. E Li-
vio non pendet, quia apud Livium non traditur , cur Horatio
Cocles cognomen inditum sit3 deinde apud Livium Horatii Go-

 

1) Alii scriptores, Val. Max. VII, 3, 2, Dion. Hal. IV, 69, Zon. VII,
11. p. 332, C de baculo ligneo tantum egerunt.

