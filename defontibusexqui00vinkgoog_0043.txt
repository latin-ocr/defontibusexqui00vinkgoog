CAPUT VI.

Ante hos quattuor annos I. Rosenhauerus dissertationem
edidit, quae continet: »Symbolas ad quaestionem de fontibus
libri, qui inscribitur »de viris illustribus urbis Romae’'. Cuius
dissertationis haec summa est. Pseudo-Victorem. in libello con-
scribendo tres fontes adhibuisse , vitarum et historiarum et exem-
plorum libros, Consensum Pseudo-Victoris cum Ampelio inde
ortum esse ‚ quod iisdem vitis et eodem historico libro — quem
Livium non fuisse recte demonstravit (p. 34—39) — usi sint (p.
19—27). Pseudo-Victoris autem cum Floro consensum usui
eiusdem libri historici tribuendum esse (p. 10—19).

Praeter alia argumenta minoris momenti haec inprimis attulit
ut ostenderet fieri non posse ut Pseudo-Victor longe maiorem
partem e vitis pendeat , -— id ‚ quod Hildesheimerus coniecit —
quod Pseudo-Victor saepe in virorum illustrium vitis non eorum
vitam sed aliquam rem memorabilem tradat 1) (p. 6, 7), quod
de iis agat, quorum vitas perscriptas esse veri simile non sit 2)
(p. 7), quod »de multis viris illustribus narrationem non ab
ortu ‚ genere, pueritia, adulescentia sed ab eo temporis spatie,
quo primam eorum memoriam in perpetua historia invenerit ,
incipiat’' (p. 7, 8). Etiamsi his argumentis adducti facile cum
Rosenhauero facimuS, ubi contendit in plerisque Pseudo-Victoris
capitibus non vitarum sed historiarum libri vestigia inveniri ,
attamen illis de causis , quas superioribus capitibus exposuimus,

 

1) Cf. de vir. ill. 9. L. Tarquinius Collatinus et Lucretia uxor, ubi Pseudo-
Victor Lucretiae stupratae casum refert. 16. Postumius , ubi pugna Regillensis
narratur. 36. Decius Mus, ubi de Volsinensium luxuria agitur. 48. O. Clau-
dius Nero et Hasdrubal, ubi pugna ad Metaurum describitur.

2) Of. de vir. ill. 13. Cloelia. 14. Fabii trecenti sex. 30. PostumiuS. 46,
Claudia virgo Vestalis. 59. Mancinus. 86. Cleopatra.

