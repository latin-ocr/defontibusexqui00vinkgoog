79

tore adhibitus sit , incertum est3 quae tamen in Epitome libri XI
apud Livium hac de re narrantur, non discrepant ab iis ,
quae apud Valerium Maximum et Pseudo-Victorem legimus
(w Cum pestilentia civitas laboraret, missi legati, ut Aesculapii
signum Romam ab Epidauro transferrent, anguem, qui se in
navem eorum contulerat, ipsum , in quo numen esse constabat,
deportaverunt eoque in insulam Tiberis egresso , eodem loco

aedes Aesculapii constituta est.’').'

Caput XXIII. Hoc capite saepius Pseudo-Victor errore lapsus
est vel neglegentissime quae facta sunt exposuit· Quam-
quam Falisci post Veiorum expugnationem obsessi sunt, de
Faliscorum oppugnatione prius agit quamde bello cum Veienti-
bus gesto mentionem fecit. Fortasse Pseudo-Victor temporis
ordinem neglexit , ut Camilli vitam incoharet re memorabili ,
qua optime Camilli mores cognoscerentur. Nam saepius in ipsis
capitum initiis de moribus eorum , quorum vitae describuntur,
agit Pseudo-Victor ¹). Quae de hac obsidione tradit cur'n iis ,
quae ceteri scriptores hac de re rettulerunt , congruunt. Veios
hieme captos esse unus Pseudo-Victor tradit. Attamen hic errore
lapsus esse videtur, quem veri simile est inde ortum esse , quod
apud auctorem legisset hoc bello primum hiematum esse (Cf.
Liv. V, 2, 1. 22, 8, Plut. Cam. 2, Flor. Ι, 12, 8).

Cum ceteri scriptores de uno tantum crimine, quo tribuni
Camillum arcessiverint, agant , unus Pseudo-Victor duo crimina
affert (›>Postmodo est crimini datum ‚ quod albis equis trium-
phasset et praedam inique divisisset: die dicta a L. Apuleio
tribuno plebis damnatus Ardeam concessit.”). At satis perspicuum
=est Pseudo-Victorem ea quae a populo Camillo obiecta essent,
neglegentius non distinxisse ab eo crimine , quod Apuleius die
dicta in eum intulerit. Liv. V, 23, 6, Plut. Cam. 7, Zon. V,
21. p. 352. C narrant idcirco populi invidiam Camillo conflatam

 

1) Cf. 5, 1. Ancus Martius . . . aequitate et religione avo similis. 8, 1.
Tarquinius Superbus cognomen moribus meruit. 12 , 1. Mucius Cordus vir
Romanae constantiae. 44 , 1. M. Livius Drusus genere et eloquentia magnus,
sed ambitiosus et superbus. 69 ‚ 1. L. Cornelius Cinna flagitiosissimus rem-
publicam summa crudelitate vastavit. (Cf. Enmann. l.l. p. 465.)'

