.20

Neque pluris faciendus est alter Plutarchi locus ‚ cuius supra
mentio facta est , ubi Nepotem de Marcelli ossibus eadem tradidisse
scripsit , quae apud Pseudo-Victorem inveniuntur. Hinc Haup-
tius collegit Pseudo-Victorem hic e Nepote pendere. Plutarchus
Marc. 30, postquam tradidit Marcelli corpus ab Hannibale com-
bustum ‚ reliquias , cum Romam remitterentur, a Numidis inter-
ceptas et dissipatas esse in hunc modum pergit: Ταῦτα μὲν οὖν
οἱ περὶ Κορνήλιον Νέπωτα καὶ Οὐαλέριον Μάξιμον ἱστορήκασι. Λίβιος
καὶ Καῖσαρ ὅ Σεβαστὸς κομισθῆναι τὴν ὑδρίαν πρὸς τὸν υἱὸν εἰρήκασι
καὶ ταφῆναι λαμπρῶς. Quis ullam fidem Plutarchi testimonio
tribuat , cum , ut iam indicavimus , neque Valerius Maximus de
reliquiis a Numidis dissipatis , neque Livius de ossibus Romam
remissis agat *ἓ

Quae Hauptius contulit , ut probaret Pseudo-Victorem in Ca-
tonis vita Nepotem secutum esse , valde ingeniose inventa esse

, libentissime profiteor, sed ne cum eo faciamus obstant ea , quae

de Catonis praetura et de Ennio Pseudo-Victor et Nepos diversa
tradiderunt. Pseudo-Victor 47, 1 enim solus narrat Catonem
praetorem Sardiniam subegisse ibique ab Ennio Graecis li-
teris institutum esse. Contra Nepos Catonem praetorem Sardiniam
obtinuisse tradit, e qua quaestor superiore tempore ex
Africa decedens Q. Ennium poetam deduxisset. Ex iis , quae
apud Nepotem sequuntur: »quod non minoris aestimamus quam
quemlibet amplissimum Sardiniensem triumphum” satis ap-
paret , eum de Sardinia a Catone subiecta nihil scivisse. Cum
Nepote congruit Hieronymus Chron. a. 1777 = 514 Urbis: ›En-
nius poeta. . . a Catone quaestore Romam translatuS.” Itaque
fieri non potest ut Q. Ennius Catonem praetorem in Sardinia
Graecas literas docuerit. Ea denique quae Pseudo-Victor de Catone,
praetore (XXXV annos nato), Graecis literis instituto tradit,
ab iis quae Nepos de tempore, quo Graecis literis studere coe-
pit, narrat, discrepant. Nepos 111, 2: »cupidissimus literarum
fuit, quarum studium etsi s e n i o r arripuerat, tamen tantum

progessum fecit, cet.” 1.)

 

1) cf. Val. , Max. VIII, 7 , 1. Cato Graecis literis erudiri concupivit , quam
sero inde aestimemuS, quod etiam Latinas paene iam senex didicit.

