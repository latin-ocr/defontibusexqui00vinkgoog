61

“ Ι

Nihil igitur est cur his duobus locis commoti Pseudo-Victo-
rem alium ac Livium auctorem secutum esse putemus; immo
tam magnus hoc capite consensus inter utrumque est, ut haud ab·
surde statui possit Livium ,ipsum a Pseudo-Victore adhibitum esse.
Sed quia in ceteris huius libri partibus non Livius ipse sed eius
fontes usurpati sunt, melius est iudicare Pseudo-Victorem hoc
capite ex eodem quo Livium auctore pendere.

Caput V. Hoc quoque capite mirus est consensus inter Li·-
vium et Pseudo—Victorem. Quia autem Pseudo-Victor saepius ea
quae Livius tradidit explet, eundem fontem uterque usurpasse
videtur. Attamen antequam hos duos scriptores inter se confero ‚
paucis disputandum est de loco quodam apud Pseudo-Victorem ‚
qui foede depravatus est.

Legitur in codicibus »Aventinum et Murcium (aut Mar-
cium aut Martium aut Curtium) montes urbi addidit-‚⁹2 In
uno tantum codice pessimae notae ‚ codice Lignitiensi, anno
1511 'conscripto 1), invenimus pro Murcio Ianiculum. In om—
nibus fere editionibus idem legimus, sed eam coniecturam multo
audaciorem esse nemo non concedet. Genuina lectio latere vide-
· tur in codice Vindobonensi 3, ubi legitur: >Aventinum ad Mur-
tium montes urbi addidit”. Legendum puto: »Aventinum ad M u r-
ciae montem urbi addidit-V. (Montem singulari numero in
Editione Mediolanensi quoque invenitur.) Of. Liv. 1, 33 ‚ 5: »tum
quoque multis milibus Latinorum in civitatem acceptis ‚ quibuS‚
ut iungeretur Palatio Aventinum, ad Murciae datae sedes’'.
Veri simile est Pseudo-Victorem hanc rem tali modo narratam
legisse et neglegentius ea, quae auctor exhiberet , excerpsisse.

Liv. I, 33, 6 refert Ianiculum ab Anco Marcio moenibus cir-
cumdatum esse3 Dion. Hal. ΙΙΙ, 43. 45 eundem regem Aventinum et
Ianiculum muro cinxisse tradit3 contra Pseudo-Victor scripsit »nova
moenia oppido circumdedit”. Utrum Pseudo-Victor ea, quae in fonte
suo invenerit, vitiose tradiderit an ex alio fonte ac Livius hauserit

. incertum est, solus enim agit de oppido ‚ moenibus circumdato 2).

 

· 1) Cf. Keilius‚ praef. ad od. de vir. ffl. libr. p. IX.
2) Quae apud Florum I, 4, 2 leguntur: „Igitur et muro moenia amplexus
est'' omni sensu carent. Fortasse legendum: „igitur et muro Ianiculum am-

