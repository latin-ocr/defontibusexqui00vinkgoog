28

quia Gellius non semper omnia ‚ quae de eodem homine tradit,
ex eodem auctore hausit 1). Iam exposui nullum praeterea Hygini
locum nobis superesse ‚ ubi cum Pseudo-Victore congruit. Num
licet tam exilibus argumentis freto affirmare Pseudo-Victorem
ex Hygino pendere?

Iam nobis agendum est de Flori vestigiis, quae apud
Pseudo-Victorem inveniuntur. Hildesheimerus (p. 31) reicit
Woelfflini et Hauptii sententias ‚ qui Pseudo-Victoris cum Floro
consensum inde ortum esse putant, quod uterque e Hygino aut
e Nepote pendeat. »Procul enim a probabilitate abhorrere Florum
universam liberae reipublicae historiam pei-scribentem libro de
viris illustribus usum esse.” Deinde errores ‚ quos praeter Florum
et Pseudo-Victorem nullus alius commiserit, ex communi fonte
fluxisse non posse, »immo satis superque constare illum populi
Romani laudatorem et praeconem consilio contra omnem histo-
riae fidem res corrupisse.” Sed quamvis multi errores apud Flo-
rum legantur tamen horum culpa saepe non tam ipsi Floro ,
quam auctori ‚ quem secutus est, imputanda videtur. Persaepe
enim et Pseudo-Victor, ubi non e Floro pendere potest, errat,
unde colligendum auctorem ‚ quem Pseudo-Victor sequitur,
saepe res prave narrasse. Gur autem errores ‚ qui apud Pseudo-
Victorem et Florum solos inveniuntur, non ex eodem fonte quo
ceteri manasse possunt et propterea uterque errasse putandus
est, quod e communi fonte pendent? Praeterea nonnullos errores
a solo' Pseudo-Victore commissos inde fluxisse Hildesheimerus
iudicat »quod temere et imprudenter Flori vestigiis insistat.'’
»N am Menenii ‚ Coriolani, Licinii Stolonis ‚ L. Verginii vitas
auctorem de vir. ill. perverso temporis ordine conexas pro-
ponere, Florum certe secutum ‚ qui in capite, quo de se-
ditionibus agit (I ‚ 17), illos viros coniunctos afferat.’' Verum
eum Pseudo-Victoris errorem e Floro ortum esse non veri
simile est. Nam si id ita esset, Pseudo-Victor eundem ordi-

 

1) Quanta pericula ille disputandi modus secum afferat, luculenter ostendit
Gellius III, 8, nam eodem iure, quo Hildesheimerus Gellium IV, 8, 7 et
XVII 2 21 ‚ 39 ex Hygino pendere coniecit, eum iisdem locis Valerium An·
tiatem aut Claudium Quadrigarium secutum esse quis contendere poterat,
e quibus Gellius ΠΙ, 8 se simile de Fabricii severitate exemplum desump-
sisse profitetur. ’

