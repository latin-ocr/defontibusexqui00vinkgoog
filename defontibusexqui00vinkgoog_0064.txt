52

esse cum iis, qui per totum librum libros vitarum ‚ quibus vi-
rorum illustrium tota vita describatur ‚ adhibitos esse coniece-
rint. Quaestione denuo penitus investigata nobis persuasum est
fieri non posse ut ex iis ‚ quae Ampelius et Pseudo-Victor
tradiderint ‚ colligatur ‚ quos scriptores eorum auctor secutus
sit. Quod etiamsi dolendum est , attamen ad notitiam historiae
Romanae id solum interest, ut statuamus quanta fides tribuenda
sit iis 'rebus ‚ quas Pseudo-Victor rettulerit. Ad eam statuen-
dam necesse est ‚ ut omnia, quae ab eo narrata sint, com-
paremus cum iis, quae ceteri scriptores 'de iisdem rebus tra-
diderint. Quod si fecerimus ‚ videbimus Pseudo-Victoris auctorem
fontes et optimae et pessimae notae usurpasse. Apud eum saepe
inveniemus vestig-ia eorundem auctorum ‚ e quibus Livius pen·
det. Utrum hos auctores ipsos inspexerit an ea, quae ab iis
tradita sint ‚ ex aliorum libris ‚ qui illos annalium scriptores pro
fonte habuissent, hauserit diiudicari non potest. Quamquam veri
similius est eum non annales ipsos usurpasse. Contra non uno
loco apud eum res eodem modo narratas esse comperiemus ‚ quo
scriptores posterioris aetatis res Romanas describere solebant.
Copiosius hac de re agemus proximo capite, quo totum de vi-
ris illustribus librum percurremus atque omnes locos ‚ ubi ali-
quid traditur ngemoratu dignum, cum iis scriptoribu8‚ qui de

iisdem rebus egerunt, comparabimus. Attamen nunc iuvat de 2

iis tantum huius libri capitibus disputare, quae eandem histo-
riae Romanae partem continent, quam Livius in decem primis
libris enarravit. De reliqua huius libri parte postea occasione data
eodem modo disserere decrevi mus.

