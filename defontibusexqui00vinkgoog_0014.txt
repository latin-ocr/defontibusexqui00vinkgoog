2

Neque ab iis dissentit J. Arntzenius, qui in Praefatione
editionis Aurelii Victoris obiter de fontibus -huius libri agit his
verbis: »Non alienus essem , si quis ita sentiat eum, qui in
Epitomen contraxit Caesares vel alium denique quemcunque
Nepotem praecipue mutilasse et in breviores tabulas artasse ‚
ita tamen ‚ ut in plerisque ipsissima verba ‚ quantum id fieri
potuit ‚ retinuerit ‚ ex aliis etiam interseruerit nonnulla , unde
haud raro factum, ut turpissimi errores in serie Historiae fuerint
commissi.'’

Paulo infra ‚ ubi agam de iis ‚ qui nostra aetate quaestione
penitus investigata Pseudo-Victorem praecipue e Nepote pendere
demonstrare eonati sunt , mihi eopia erit exponendi, quid hae

de re statuendum videatur.

