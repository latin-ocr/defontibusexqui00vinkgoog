55

non Romulum Remum interfecisse coniecit. Antiatem enim apud
Dion. Hal. ΙΙ, 13 Romuli equites Celeres a Celere appellatos
fuisse tradidisse , apud Serv. ad Aen. XI, 603 idcirco Celerem
equitum tribunum a Romulo factum esse, quod Remum occi-
* disset , itaque apud ⁸ Antiatem Celerem Remi interfectorem fuisse.
At Pseudo-Victor non ex ipso Antiate pendere mihi videtur,
quod Antias equitibus praeter ducem Celerem tres centuriones
(ἑκατοντάρχαι) praefuisse tradidit, Pseudo-Victor autem Celerem
centurionem fecit. Iniuria igitur Hauptius Pseudo-Victorem ex
Antiate pendere putat, quod, quem ceteri scriptores munitorem
vel praefectum munitorum fuisse contendant, uterque centurio-
nem vocet. 1)

Caput II. Pseudo-Victor et Livius manifesto ita inter se con-
gruunt, ut eiusdem fontis vestigia apud utrumque inveniantur.
Ubi autem Pseudo-Victor aliquid memorat, quod apud Livium
desideratur, miro modo cum Plutarcho convenit et tantum abest,
ut Pseudo- Victor et Plutarchus his locis a Livii narratione
abhorreant, ut eam supplere videantur. Unum igitur eorum auc-
torum secutus esse videtur Pseudo-Victor, quos Livius et Plu-
tarchus in Romuli vita describenda adhibuerunt. Attamen fieri
non potest ut statuamus, quis hic fons fuerit, cum pleraque,
quae de Romulo Livius et Plutarchus tradiderint, ad certum
auctorem referre non possimus

Quae de virginibus raptis Pseudo-Victor et Livius I, 9
tradunt, plane inter se congruunt, pluribus tamen Pseudo-Victor
de nuptiali voce Talasii agit, ubi plane cum Plutarcho Rom.
15 convenit. Uterque enim refert idcirco »institutum esse, ut
omnibus nuptiis Talasii nomen vocaretur, quod eae nuptiae feli-
citer cessissent.” Bellum cum Caeninensibus gestum eodem modo
apud Livium I, 10 quo apud Pseudo-Victorem narratur, Plu-
tarchus Rom. 16 autem et Pseudo-Victor de nomine Acronis 2)

 

1) Recte Rosenhauerus l.l. ostendit Hildesheimeri coniecturam reiciendam
esse , qui nullis certis argumentis usus probare studuerit Pseudo—Victoris auc-
torem hic e Varrone pendere.

2) Si Mommseuus (C. Ι. L. Ι. p. 283) recte' coniecit Acronis nomen Au-
gusti demum aetate vulgatum esse et Livio ignotum fuisse, fieri non

