32

iis locis ‚ ubi Pseudo-Victor vitarum libro niti videtur, Nepotem
aut Hyginum —id Rosenhauerus non diiudicat (p. 4) — adhi-
bitum esse negamus· Quamquam concedimus a Pseudo-Victore
nonnunquam res narrari ‚ quae e vitis fluxisse possint ‚ peri-
culi tamen plenum esse videtur e rerum ‚ quae narrantur,
natura colligere eas e vitarum libro desumpta esse; persaepe
enim de iis rebus in historiarum libris, uberius conscriptis ‚
mentionem factam esse videmus. Facile ex iia, quae supra de
Pseudo-Victoris cum Floro consensu exposui, intellegas ‚ me
cum Rosenhauero consentire ‚ cum eos locos , ubi Pseudo-Victor
cum Floro congruit, non ex ipso Floro sed e communi fonte
desumptos esse putat. Quae tamen de Pseudo-Victoris cum Am-
pelio consensu coniecit ‚ plane aspernanda mihi videntur.
Putat enim Ampelium in iis capitibus, ubi de iisdem viris ac
Pseudo-Victor egit, eundem librum historicum et easdem vitas
secutum esse iis locis ‚ ubi consentiant, ubi autem dissentiant ¹)
»ab alterutro discessum esse aut a vitarum libris ad librum histori-
cum aut a libro historico ad vitarum libros’' (p. 25). Attamen
credere non possum duos scriptores, qui tam paucis verbis
res gestas describant ‚ iisdem duobus fontibus ita usos esse , ut
longe plurimis locis e duobus eundem fontem elegerint. Contro-
versiae apud Pseudo-Victorem et Ampelium ei rei potius tri-
buendae esse mihi videntur, quod Ampelius praeter eundem unum
fontem, quem Pseudo-Victor quoque secutus est, alios interdum
inspexit. Hoc ipse duobus locis satis luculenter indicat ²).
Levioribus argumentis nisus Rosenhauerus ostendere conatus est
Pseudo-Victorem tertio quodam fonte usum esse, quia in capite
· 14 (Fabii trecenti sex), quod e vitarum libro non manaverit,
ex historico fonte hausisse non potuerit. Nam »Florum Ι,
6, 2 et Ampelium 20‚· 2 et Scholiastam Iuvenalis ad sat. II ‚ 155
historico fonte usos tradere Fabios fuisse trecentos, Nostrum tre-
centos sex. Quodsi legeretur apud Nostrum »trecenti”‚ apud illos

 

1) Cf. infra cap. VIII. ἢ

2) Of. Amp. 19, 8. Hic est omnium rerum peritissimus et, ut Sallustio
Crispo videtur, Romani generis disertissimus. 30, 5. ‘Ita Darius regnum op-
tinuit, a quo Artabazes originem ducit, quem conditorem regni Mithridatis

fuisse confirmat Sallustius Crispus.

