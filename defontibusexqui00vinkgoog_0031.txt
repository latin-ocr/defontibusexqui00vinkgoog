19

tum esse iudicat. Quod argumentum Hauptio non magni mo-
menti esse videtur. Primum enim sic existimat fieri potuisse ut
Pseudo-Victor in Hannibalis vita sua aliunde atque ex illo fonte,
quo Ampelius usus sit, hauriret. Sed, ut Hauptii argumentis utar,
si Ampelius , sicut in exterarum gentium ducum vitis Nepotem
sequatur, ita in Romanorum imperatorum eundem auctorem ad-
hibuisset , nonne etiam veri simile esset Pseudo-Victorem in
exterorum ducum vitis e Nepote pendere, ex quo sua in Ro-
manorum vitis desumpsisset ⁸? Deinde Woelfflinum admonet Rinckii
iudicii (l. l. p. 54), qui eam Hannibalis vitam , quam* nos Nepoti ·
tribuimus, »posteriore tempore compositam esse putat, quo istud
scriptum de Hannibale seu Marcello non amplius exstitisset ,
cum ea quae Plutarchus Nepotem de Hannibale tradidisse ret-
tulit illi vitae, quam nos sub Nepotis nomine habemus , valde
repugnent.’' Quid? Hauptiusne, qui, quod ea, quae apud Am-
pelium, 28 de ‘Hannibale traduntur, cum Hannibalis vita, quae
vulgo Nepoti tribuitur, conveniant , totum caput e Nepote fluxisse
putat, eandem Hannibalis vitam a Nepote abiudicat , ubi non
congruit cum iis, quae Pseudo-‘Victorem de Hannibale e Nepote
hausisse coniecit? Deinde Rinckii iudicium non satis firmatum
atque probatum est, quia hoc uno tantum argumento nititur,
quod Plutarchus (Gomp. Pelop. cum Marc. 1.) Hannibalem a
Marcello aliquoties victum esse a Nepote tradi scribit , in vita
autem HannibaliS, quae Nepoti vulgo tribuitur, non uno loco
eum in Italia invictum fuisse traditum est (I, 2.. V, 4. VI, 1).
Sed quanta fides in Plutarcho , in Marcelli vita auctores lau-
danti, ponenda sit, multi viri docti Ι) iam ostenderunt, quod
de Marcelli ossibus Valerium Maximum et Livium ea narrasse
tradat 2), quae apud eos frustra quaerantur. Itaque Plutarchum
hoc loco errasse 3) neque eius testimonium tantum valere put0,
ut eo freti illam· Hannibalis vitam a Nepote abiudicemus.

 

’1) Perizon. Animadv: hist. p. 368.
Kochlcr. l.l. p. 32.
Η. Peter. dc font. Plut. in Rom. vitis. p. 7 5.
Soltav. l.l. p. 56.

2) Of. Plut. Marc. 30.

3) Cf. Soltav. p. 67.

