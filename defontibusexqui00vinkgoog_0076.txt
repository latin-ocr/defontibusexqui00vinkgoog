64

Apud oio. de 3013. 11, 20, 35 »cunetis populi suffragiis rex est
creatus L. Tarquinius.” Idem Dion. Hal. III , 49 refert: τῆς
βασιλείοις ὑπὸ πάντων ἄξιος ἐκρίθη. Livius I, 35, 6 narrat qui-
dem populum Romanum Tarquinium ingenti consensu regnare
iussisse sed eum quodammodo dolose egisse inde sequitur, quod
apud eum Tarquinius »comitiis indictis sub tempus Anci filios
venatum ablegaverit.” Apud Pseudo-Victorem et apud Livium I,
36 , 2 non tribus sed centuriae tantum duplicantur. (Of. su-
pra p. 56). -
Lachmannus (de font. Liv. I. ἓ 26) et Niebuhrius (Hist. Rom.
Ι. p. 396) ostenderunt, apud antiquos duas narrationes exstitisse
de bellis a Tarquinio gestis , alteram eum cum Latinis, Sabinis,
Priscis Latinis pugnasse tradere , alteram , quae posterioris aetatis
sit, plura bella commemorare. Antiquiorem narrationem Livius
et Pseudo-Victor sequuntur , triumphi tamen de Priscis Latinis
⁵ mentio apud Livium desideratur.
Apud Pseudo-Victorem rex murum lapideum urbi circum-

· dedit, apud Livium I, 38, 6 muro lapideo urbem cingere

parat. At hoc loco Pseudo-Victor , cupiens quam brevissime
res tradere . parum accurate ea , quae facta sunt , narrare videtur.

De Tarquinii filii virtute et donis praeter Pseudo-Victo-
rem Plin. Nat. Hist. XXXIII, 10, Serv. ad Aen. IX, 590,
Plut. Quaest. Rom. 101 , Macr. Sat. I, 6 egerunt. Macrobius
refert Tarquinii filium a patre praetexta bullaque donatum esse
propter virtutem in bello contra Sabinos gesto , contra Plutar-
chus hoc in pugna cum Latinis et Sabinis commissa factum

esse tradit.

Caput VII. Difficillimum est ostendere , quibus fontibus hoc
capite Pseudo-Victor usus sit. Primum in hac vita nonnulla
sunt, quae apud nullum alium scriptorem inveniuntur: praeter
Pseudo-Victorem nemo scriptor tradit, a Servio Tullio mensuras
et pondera instituta esse; unus Pseudo-Victor narrat Latinum
non Sabinum bovem in Aventinum egisse. Servium annonam
plebi distribuisse soli Pseudo-Victor et Obron. Anon. Vindob.
ed. Momms. p. 645 commemorant. Deinde nonnullis locis a
Livii narratione Pseudo-Victor discrepat. Livius Ι, 42 , 2 de Α
uno tantum bello cum ‘Etruscis mentionem facit; contra Pseudo-

