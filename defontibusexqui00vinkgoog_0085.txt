73
Regillum Cossum pugnantem fecisse videtur. Cetera , quae Pseudo-

Victor hoc capite narrat , congruunt cum iis , quae alii scrip-
tores hac de pugna commemorant.

Caput XVII. Multa, quae Pseudo· Victor hoc capite tradit ,
discrepant ab iis , quae apud omnes alios scriptores leguntur.
Errat Pseudo-Victor, ubi refert Cincinnatum filium abdicasse;
nulla enim erat apud Romanos abdicatio; contra semper et ubique
Cincinnatus filio adfuit omnemque operam adhibuit, qua plebem per-
moveret ut sibi filium condonarent3 quo damnato se infestissimum ·
praebuit iis , qui perfecerunt , ut filius expelleretur (Cf. Liv. ΙΙΙ,
12. 13. 19. 29, Dion. X, 5. 8. 17). Neque minus gravem errorem
commisit Pseudo-Victor, cum Kaesonem a censoribus notatum
esse tradit. Nondum enim hoc tempore (a. 292) censura instituta
fuit (a. 310). Neque Kaeso ad Volscos et Sabinos confugit3 et
Livius III, 13, 8 et Dion. Hal, X, 8 eum in-Tuscos in exilium
abiisse narrant. Neque hoc tempore Volsci et Sabini duce
Cloelio Graccho adversus Romanos bellum gerebant3 immo
Aequi sub Cloelio Graccho Q. Minucium in monte Algido
obsidebant (Cf. Liv. III , 25. 26, Dion. Hal. X, 12, seq„ Dio Cass.
fr. 23, 1. 2, Fasti Capit. C. I. L. I. p. 454). Sabini autem ab
iis seiuncti suo Marte rem gerebant et a consule Nautio pro-
fligati sunt (Liv. ΙΙΙ , 26-29, 7). In iis , quae Pseudo-Victor
de priore Cincinnati dictatura refert , cum ceteris scriptoribus
congruit. Sed hoc quoque loco errorem commisit , cum coronam
auream, quae Cincinnato a Minucio datur , obsidionalem facit ¹)
(Cf. Liv. III, 29 , 3, qui de corona aurea, libram pond0, agit).
Constat enim coronas obsidionales gramineas fuisse (Cf. Gell.
V, 6, Plin. Nat. Hist. XXII, 3. 4). Cincinnatum post dicta-
turam ad agros colendos revertisse praeter Pseudo-Victorem
Flor. I, 5, 14 et Colum. de re rust. praef. 9, 13 narrant. In
altera Cincinnati dictatura describenda Livius , Dionysius ,
Pseudo-Victor 'fontes , qui arte inter se cohaerent, adhibuisse vi-
dentur ²). Zon. VH, 20. p. 351. A memorat non constare
utrum Servilius Maelium occiderit αὐτογνωμονήσας ἢ τοῦτο κεκε-

 

1) Eundem errorem commisit Pseudo-Victor (26, 3) 58, 4.
2) Cf. Momms. Herm. V. p. 262 ,--·ἷ Quaest. Rom. Π. p. 206.

