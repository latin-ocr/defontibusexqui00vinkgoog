58

praecipue adhibuit. Unus Pseudo-Victor tradit Numam Pompi-
lium addicentibus avibus Romam venisse. Attamen lioc loco
neglegentius id quod factum est narrasse videtur. Nam Liv.
I, 18, 6, Dion. Hal. ΙΙ, 60, Plut. Numa 7 referunt augurium
post Numae adventum demum captum esse. De Vestae aede,
quam Pseudo-Victor a Numa aedificatam esse tradit, Livius
tacet. Notum est e Dion. Hal. 11, 64 et Plut. Rom. 22 inter
antiquos scriptores magnam fuisse controversiam ‚ utrum Ro-
mulus an Numa aedem Vestae condiderit et Vestales legerit.
Itaque quod Livius Numam Vestae cultum instituisse rettulit ‚
apud Livii auctorem Numam aedis Vestae conditorem fuisse veri
simile est. Cum uno Livio I, 20 ‚ 1. 2 Pseudo-Victor tradidit
Numam tres flamines prodidisse. Et Livius Ι, 20, 4 et Pseudo-
Victor Salios ab eodem rege institutos esse memorant, de Prae-
sule Livius tacet. Cum ceteri scriptores de pontificum collegio
egerint, Livius I, 20, 5 ¹) et Pseudo-Victor unum tantum pon-
tificem a Numa lectum esse rettulerunt. Iniuria aut Pseudo-
Victor aut librarius hunc pontificem maximum vocat, nam si
unus tantum pontifex est, de pontifice maximo agere nonlicet.
Livius I, 19, 2 de Iano tantum mentionem facit. apud Pseudo-
Victorem Numa portas Iano gemino instituit. Numam annum
in duodecim menses distribuisse et Livius Ι, 19 ‚ 6 et Pseudo-
Victor tradiderunt, mensium autem, quos Numa anno adiunxit,
nomina apud Livium desiderantur. De Numae decessu Livius
non egit, apud eum (Ι, 22, 1) haec tantum: »Numae morte
ad interregnum res rediit.” Numam morbo mortuum esse praeter
Pseudo-Victorem Calpurnius Piso apud Plut. Num. 21 et Eutr.
Ι, 3 tradiderunt. In iis, quae de arcula, in qua Numae libri
reperti sunt, narrat Pseudo-Victor, aut Cassium Heminam apud
Plin. Nat. Hist. XIII ‚ 85. 86 aut Calpurnium Pisonem apud Plin.
1.1. 87 ²) aut Varronem apud Aug. de civ, Dei VII, 34 secutus

 

1) Etiam sub Anci Marcii regno unum tantum pontificem Liv. 1, 32, 2
memorat.

2) Non facere possum cum Hildesheimero (1.1. p. 7) qui contendit fieri
non posse ut ea, quae de Numae libris Pseudo-Victor tradiderit, e Pisone
manaverint. Nam quia Livius l.l. eundem librorum numerum tradat quod
Piso , totam de Numae libris historiam a Livio e Pisone haustam esse putat.
[taque Piso de duabus arculis mentionem fecisset, Pseudo-Victor autem de

