34

dinem scriptum esse putes ‚ quod Pseudo-Victor exemplorum li-
brum secutus sit. Nam Valerius Maximus ‚ qui VIII ‚ 6, 3
cum Pseudo-Victore congruit , Licinium Stolonem notat, quod
»quae in aliis vindicasset, ipse commiserit'’. Quod non ad C.
Marcium Coriolanum ‚ cuius vita proxima est ‚ pertinere po-
test. Caput 22 ‚ ubi de Aesculapio Romam advecto agitur ‚ non
idcirco ante caput 23 , ubi Camilli vita narratur ‚ collocavit
Pseudo-‚Victor ‚ quod ex exemplorum libro pendeat, quo pri-
mum Aesculapium Romam advectum, deinde Iunonem Veienta-
nam captis a Camillo Veiis Romam translatam esse· tradi-
tur, quo ordine Valerius Maximus I, 8, 2. 3 his de rebus agit.
Nam si Pseudo-Victor hoc loco exemplorum librum usurpasset ‚
e rei natura sequeretur ‚ ut hunc librum adhibuisset , unde de
· Camilli vita quaedam desumeret. At in Camilli vita de Iunone
Veientana ne verbo quidem mentio fit neque ‚ ubi de Veiorum
expugnatione Pseudo-Victor agit, libri exemplorum vestigia in-
veniuntur.

His omnibus rebus perspectis perpensisque non satis firmis
argumentis Rosenhauerum probasse contendo Pseudo-Victorem
exemplorum librum ‚in fontibus habuisse.

