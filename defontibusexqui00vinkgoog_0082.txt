Ι70

quod Cloelia a Porsenna accepit, inter se consentiunt; apud
Dion. Hal„ Plut.‚ Dion. Cass, (Anecd. Bekk. Ι. p. 133, 8), Po-
lyaen. VIII, 31 non parte obsidum sed equo magnifice ornato
donatur. Cum omnes scriptores Cloeliae statuam in sacra via
positam fuisse rettulerint , unus Pseudo-Victor eam in foro con-
stitutam esse tradit.

Vidimus igItur in priore capitis parte Pseudo-Victorem ex
eodem quo Florum et Valerium Maximum fonte pendere, in

reliquo capite eadem quae Livium tradere ‚ discrepare a ceteris
scriptoribus,

’ Caput xlv. Multi viri docti hoo eaput ο Livio fluxisse pu-
taverunt (Woelfflin. Philol. XI. p. 167, Momms. Quaest. Rom.
II, p. 252. adn. 35, Hildesh. 1.1. p. 21). Uno loco Pseudo-
Victor eundem quem Livius II, 48. 49 errorem commisit,
quod Fabios duce Fabio consule ad bellum profectos esse nar-
ravit (Cf. Momms. 1.1.). Apud Dion. Hal. IX, 15 eorum dux
M. Fabius est, qui proximo anno consul fuit3 attamen Kaeso
Fabius consul cum exercitu eos sequitur et in castris ponendis
adiuvat sed posteaquam magistratu abiit se ceteris Fabiis

iunxit. Errat Pseudo-Victor, ubi narrat Fabios plures victorias ;

reportasse antequam castra posuerint. Apud ceteros scriptores
quae facta sunt ‚ plane diverso ordine narrantur. Diem Creme-
rensem inter nefastos relatum esse Livius libro II non memo-
ravit ¹) (Of. VI ‚ 1 , 11). Portam sceleratam nomine non appellat
Livius; auctorem eius illam portam ita vocasse veri simile
faciunt verba: »in felici via dextro Iano portae Carmentalis
profecti ad Cremeram perveniunt” (II , 49 , 8).

Quia duobus locis Pseudo-Victor propius ad Livii auctorem
quam ad Livium ipsum accedere videtur, meo iudicio praestat
cum Rosenhauero 1.1. p. 37 putare hoc capite Pseudo-Victorem ex
eodem quo Livium auctore pendere. 2)

 

1) Mera coniectura nititur HildesheimeruS‚ ubi coniecit ea ‚ quae Pseudo·
Victor de die Cremerensi tradit, e fonte capit. 23, 7, ubi de die Alliensi ³

agit, desumpta esse.
2) Nihil obstat quominus communem errorem Livii et Pseudo-Victoris , de
quo Momms. 1.l. egit, ad Livii auctorem referamus.

