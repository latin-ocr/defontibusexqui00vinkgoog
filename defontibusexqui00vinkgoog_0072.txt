60

tero loco Tullum Hostilium cum avo Hosto Hostilio confundit.
Narrat enim idcirco Tullum regem creatum esse quod bonam
operam adversus Sabinos navasset ¹). At fieri non potest, ut
Tullus Hostilius contra Sabinos pugnaverit3 nam bellum ad-
versus Sabinos initio regni Romuli gestum est [Virgines Sabi-
nae raptae sunt aut τετάρτῳ μηνὶ μετὰ τὴν κτίσιν (Cf. Fab. apud
Plut. Rom. 14) aut κατὰ τὸν τέταρτον ἐνιαυτὸν τῆς Ῥωμύλου

. ἀρχῆς. (Of. Gellius apud Dion. Hal. II, 31)]. Romulus XXXVII

annos regnavit, Numae regnum XLIII ‚ Tulli Hostilii XXXII
annorum fuit: itaque si Tullus Hostilius cum Sabinis pugnas-
set, maior annos CXII natus mortuus esset, quod credi non po-
test Praeter Pseudo-Victorem nullus scriptor eundem errorem
commisit.

In capitis fine Pseudo-Victor narrat Metium Fufetium po-
stridie quam cum Fidenatibus et Veientibus pugnatum esset
»ad gratulandum Tullio venisse et in diversa distractum esse”,·
contra Livius eum ipso pugnae die gratulatum, postero die di-
stractum esse refert. At manifestum est idcirco Pseudo—Victorem
hoc loco a Livio discrepare quod ille quam brevissime Metii
Fufetii casum commemorare studuerit ²).

 

- 1) Forsitan hoc errore Pseudo-Victor absolvendus sit. Apud eum legitur
„Tullus Hostilius, quia bonam operam adversus Sabinos navaverat, rex creatus
cet.’' Saepissime Pseudo-Victor in ipso vitarum initio (Cf. Enmannus l.l. p.
463) agit de virorum illustrium genere idque in ceterorum regum vitis facit.
Fortasse legendum: „Tullus Hostilium nepos Hostilii, qui (in duobus..
cod. Arntz. pro quia) bonam operam adversus Sabinos navavit. (Gt. 6, 1.
Lucius Tarquinius Priscus Damarati Corinthii filius eius ‚ qui Cypseli tyran-
nidem fugiens in Etruriam commigravit. 51, 1. Q. Flaminius Flaminii
. qui apud Trasimenum periit filius 56, 1. Aemilius Paullus filius eiua, qui
apud Cannam cecidit.) Eodem fere modo Livius Ι, 22, 1 quoque hac de
re egit: „Inde Tullum Hostilium ‚ nepotem Hostilii, cuius in infima arce
clara pugna adversus, Sabinos fuerat, regem populus iussit.'’

2) Rosenhauerus l.l. p. 36 hanc discrepantiam magni momenti esse putat,
quod Pseudo-Victor hac de re idem tradat, quod Dion. Hal. 111, 2¹7 (πρὶν
ἡμέραν λαμπρὰν γενέσθαι -— μετ’ οὗ πολὺ παρῆν ὁ Ἀλβανός). Quam ob rem
iudicat non ipsum Livium sed Livii fontem usurpatum esse. Sed si re vera
Pseudo—Victor ex eodem auctore penderet e quo Dionysius, Livii fons a
Pseudo-Victore usurpatus esse non potuit, quod Dionysius, ubi de iis rebus»,
quae post pugnam cum Fidenatibus acta sunt, agit, alium auctorem ac Li-
vius adhibuisse videtur.

