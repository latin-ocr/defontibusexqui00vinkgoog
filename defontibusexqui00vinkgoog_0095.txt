83

Deinde Livius ostendit fieri non posse, ut ‘hoc facinus in eum
annum transferatur, quo Cossus consul fuerit3 imbelle enim
triennium ferme pestilentia inopiaque frugum circa Α. Cornelium
consulem fuisse. Denique Livius haec scripsit: »tertius ab con-
sulatu Cossi annus tribunum eum militum consulari potestate
habet, eodem anno magistrum equitum (Mamerco Aemilio dicta-
tore in bello contra Fidenates): quo in imperio alteram insignem
edidit pugnam equestrem. Ea libera coniectura est.” Quae con-
iectura facta est apud Val. Max. ΙΙΙ, 2, 4, Flor. Ι, 6, 9 1),
Pseudo-Victorem ;- hi enim Cossum magistrum equitum spolia
consecrasse tradunt. Itaque apud eorum auctorem legati non
anno 316 sed 328 interfecti sunt. Eodem modo Diod. Sic. XII,
80, fontem optimae notae secutm, rem exposuit ²). Errat Pseudo-
Victor‚ ubi Quinctium Cincinnatum dictatorem facit. Omnes
enim scriptores hoc anno Mamercum Aemilium dictatorem fuisse

tradunt (Cf. Liv. IV, 31, 5).

Caput XXVI. Etsi hoc capite Pseudo-Victor plane cum Livio

congruit, pauca tamen apud eum inveniuntur, quae apud Livium
’ desiderantur. Uterque igitur ex eodem fonte hausisse videtur.

 

1) Apud Florum l.1. verba „spolia de Larte Tolumnio rege ad Feretrium
‚triumpho reportata'' transponenda et legenda sunt ante verba: „Vei quanta
res fuerit cet.'' Quo loco haec narratio de Cosso legitur, ad Veiorum ob-
sidionem spolia illa pertineant necesse est. Si ea verba transponuntur , omnia
optime cedunt. Spolia opima cum Fidenarum eversione coniunguntur et Flo-
rus alter testis prodit ad Niebuhrii et Mommseni de legatorum caede coniec-
turas probandas Nam ex iis, quae Florus de Fidenatibu8‚ facibus arma-
tis, tradidit manifestum est eum non de Fidenarum 'obsidione a. 317 sed de
huius urbis eversione a. 328 egisse (Cf. Liv. V, 33, 1). Ceterum etiam
quae praecedunt et quae sequuntur satis ostendunt verba: „spolia .. repor-
tata'' non suo loco scripta esse. In iis, quae praecedunt, Florus exposuit
quam difficilis Veiorum oppugnatio esset. Sequuntur verba de quibus egi.
Scilicet speramus fore ut Larte Tolumnio interfecto· spoliisque opimis repor-
tatis urbs mox capiatur-3 immo „denique non scalis et eruptione ‚ sed
cuniculo et subterraneis dolis peractum urbis excidium.’' Haec non bene
quadrare quis est quin mihi concedat? Quae optime cum ἰίε, quae praece-
dunt, convenirent, si ea sequerentur, quae dc difficili Veiorum oppugnatione
rettulit Florus. -

2) cf. Niebuhr. Hist. Rom. Π. Ρ. 515. adn. 1006, Momms. Herm. XIII.
p. 306 = Quaest. Rom. II. p. 237.

