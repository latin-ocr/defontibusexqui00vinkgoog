36

vicit. Mario Praeneste interfecto Felicem se edicto appellavit.
Proscriptionis tabulas primus proposuit cet.‘’ Unusquisque , qui
paulo diligentius Pseudo-Victorem perlegerit, facile mihi con-
cedet ‚ huius rei multa alia exempla afferri posse.

ΙΙ. Quod Pseudo-Victor in compilando res, quae desiderari
non possint, prorsus omiserit ut in eadem Sullae vita , ubi neque
tradatur Sullani iam antea Romam cepisse neque exponatur
quis Bocchus fuerit neque ostendatur alio loco de Mario patre,
alio de Mario filio agi.

ΙΙΙ. Quod in eodem capite res dissimili modo narrentur. Non
enim cogitari posse eum , qui conscripserit Pompeii vitam, non
excerpserit ‚ de morte eius fere tot verbis quot de rebus gestis
egisse 1). ’

IV. Quod apud Pseudo-Victorem nonnullae res memoria di-
gnissimae nonnullaeque vitae desiderentur, quae apud scriptorem,
qui res Romanas in vitis exponere studuerit, vix
desiderari possint velut Crassi et Iugurthae vitae et Catilinae
coniuratio , de qua Pseudo-Victor verbo tantum egerit.

Etiamsi non omnia argumenta , quae Enmannus contulit ‚
mihi satis firma esse videntur, attamen libentissime ei concedo,
hunc libellum epitomen esse , quod, si diligenter ad modum ,
quo res narrantur, animum attenderis , facile agnosces. Vix
enim cogitari potest scriptorem ‚ qui librum maiorem non ex-
cerpserit ‚ res tam dissimili ratione tractasse et de multis homi-
nibus et rebus mentionem fecisse , de quibus ‘ne verbo quidem
demonstretur, qua ratione cum reliqua narratione cohaereant.

Deinde Enmannus recte exposuit, quae fuerit causa, cur Haup-
tius et Hildesheimerus ‚ ubi Pseudo-Victorem vitarum quendam
scriptorem secutum esse coniecerint, errore lapsi sint. Tantum
enim abesse ut ex iis ‚ quae narrentur, collegerint quis Pseudo-
Victoris auctor fuerit ‚ ut, antequam illum cum aliis scriptoribus
comparaverint, e rerum quae tradantur natura auctorem quen-
dam coniecerint. Quae de Pseudo-Victoris fontibus ipse contulit,
'maiorem partem mera coniectura niti ipse profitetur etin fontibus
investigandis ita egit, ut inprimis animum attenderet ad eos
fontes , quibus scriptor posterioris aetatis usus 'esse posset. Primum

 

1) of. do vir. ill. w.

